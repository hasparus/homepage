---
title: nie trzeba
hidden: true
---

Często słyszę ten zwrot i jego inne formy: _nie potrzeba_, _to niepotrzebne_, od
osób których pierwszym językiem jest słowiański język na wschód od polskiego.

Ciekawi mnie, bo jest zupełnie poprawny po polsku, ale używany w dużo węższym
kontekście.

"Nie trzeba" to **informacja** o **niskiej gęstości** i **niskim autorytecie**.

- **informacja**, oznajmienie — jest o świecie, nie o rozmówcach
- **niska gęstość** — przekazuje mało wiedzy, pozostawia pytania
  - dlaczego nie trzeba?
  - jakie są konsekwencje?
- **niski autorytet** — osoba, której polski jest językiem ojczystym zamiast
  informować, użyłaby
  [trybu rozkazującego](https://pl.wikipedia.org/wiki/Tryb_rozkazuj%C4%85cy)

Przykład:

Baristka z Ukrainy w kawiarni Popiół i Diament powiedziała mi "Nie trzeba. Ta
Kenia jest lepsza." o kawie z Meksyku.

Baristka z Polski powiedziałaby "Nie zamawiaj tego. Ten Meksyk jest niedobry.
Zrobię Ci tą Kenię."

---

Rozmawiałem o tym z Danielem (bywalec Trzech Sióstr oraz Popiół i Diament, złote
bransoletki, pół-Austriak, pół-Ukrainiec). On uważa, że to wynika jedynie z
nieznajomości języka i z tego, że ludziom nie chce uczyć się i poznawać wartości
słów. On studiuje filologię, więc czuję że jest ekspertem w dziedzinie i
powinienem przyznać mu rację, ale jednak wciąż intryguje mnie _dlaczego_.

Daniel łączy to z rosyjskim ненужный.

---

W rozmowie z Serżem zacząłem się zastanawiać, czy to nie jest różnica w rolach
płciowych, delikatności, kulturze i feminizmie. On zwykle użyłby trybu
rozkazującego po rosyjsku.
